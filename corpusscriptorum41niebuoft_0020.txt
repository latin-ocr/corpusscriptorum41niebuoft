xiv “ I-IIER. worm

periamur. et facile caveremus, nisi fatali quadam siderum
impressione animis atque auribus a sanis consiliis plerique
abhorrerent. imminuta quidem est, et veluti laeta seges tri-
sti lolio corrupta ‚ vetus nostrae gentis integritas3 quod ex-
terarum nationum quodam quasi contagio accidisse videtur ‚
quarum mala cum nostris coniunximus‚ cum peregrinatio-
num is finis esse debeat, ut innatis et consuetudine ino.-
litis vitiis abiectis aliorum virtutes asciscamus‚ eorumque
prudentia et humanitate ad omne genus officii et laudis
erudiamur. sed si caetera spectemus, nunquam Germa-
nia viris armis opibus consiliis fuit instructior3 quas res ⁴
propter discordiam non in hostium detrimentum sed in
patriae exitium detestanda crudelitate, ne dicam insania,
convertimus. quae cogitatio cum in huius historiae in-
terpretatione subinde meum animum feriret, et haud dubie
cordatiores quoque lectores extimulatura sit, non temperare
mihi potui quin hunc locum, quem omnium animis atque
oculis semper obversari utilissimum fuerit, obiter attingerem.
nunc de hoc opere dicendum est; quod etsi labore nou
multo minore , longe tamen maiori cum voluptate converti,
propter historias mihi antehac sere incognitas et planius ac
fusius orationis genus. in quo tamen immodicam nescio cuius
insolentis elegantiae affectationem non semper sequendam mihi
duxi, quod quicquid eius generis est, non ipsius auctoris
scriptum sed paraphrastae et aemuli alicuius assumentum esse
videtur. contuli enim hic quoque duos codices cum eo quem
amplitudo tua Cpoli ab Alexandro Chartophylace compara-
vit; atque operam dedi, ut ex ea collatione opus hoc quam
integerrimum ederetur, et Graeca itidem ut in Zonara nostro
factum est cum Latinis coniungerentur. quamvis enim Graeci
sermonis puritas et proprietas cum exterarum nationum com..
merciis tum otiosorum hominum ineptiis corrupta est, nec
fieri nequit in hoc scriptorum genere ut interpretis non in-
docti nec indiserti oratio ipsi auctori praeferatur, tamen nec
eum ego me interpretem profiteri ausim, et Graeca lingua,
qualiscunque adhuc, nescio quem genium retinet ac uberta-
tem Latinis inimitabilem. testimonio sunt omnes fere disci-
plinae, quarum vix ulla est quin et e schola· Graeca se pro-


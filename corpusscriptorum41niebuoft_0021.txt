PRAEFA‘no. xv

diisse vel ipso nomine fateatur, et si Graecas voces sustule-
ris, saepe obmutescat. quo minus ii ferendi sunt qui Grae-
cam linguam ut supervacaneam aspernantur. quod utique non
facerent, si quam pauci fideles et docti interpretes sint in·
telligerent. aliis deest alterius utrius, aliis utriusque linguae
cognitio, aliis fides et diligentia, nonnullis universa haee,
non tam fortasse malitia et contemptu iudiciorum (quae ex-
trema esset amentia) quam calamitate quadam temporum no-
strorum et praestantium ingeniorum neglectu, quibus fortuna
plerunque minus favet quam iis quorum minor est industria
et obtusior acies animorum. itaque pedibus in eorum eo sen-
tentiam qui Graeca cum Latinis coniungenda esse censent,
siquidem Graeca seorsim parum vendibilia sunt aetate nostra,
quae propter ambitionem avaritiam et bellandi cupiditatem
ad pristinam barbariem magno impetu ruit. nam Latini et
Graeci sermonis proprietate et puritate amissa contemtaque
philosophia et politiori litteratura neglecta, ut coram cerni-
mus, non' obscurum est quid impendeat. praeclare scribit
Isocrates ‚ quem in hac parte Aristoteles, ut mihi videtur,
quippe natu grandiorem, aemulatus est, et ego admirari non
satis possum, virtutes singulas in medio binorum vitiorum,
quorum alterum citra resistat, alterum longius quam par sit
progrediatur, esse collocatas. et recte apud Ovidium Daeda-
lus ait, filio, „medio tutissimus ibis.'' quod utinam tam a theo·
logis iurisconsultis et medicis qnam ab humaniorum litterarum
cultoribus observaretur3 quorum alteri se rebus inhaereie,
alteri dictionis elegantiae se studere profitentur: quasi vero
aut vocabula propter explicationem rerum non sint inventa,
aut corpus egregium, hoc est res praeclaras, cuiusmodi in
sublimibus illis disciplinis tractantur, non munda et ornata
vestis, hoc est pura et limata deceat oratio. duplicem prose-
cto laudem merentur, qui res optimas, si non‚eleganti et
splendido, at puro et diserto sermone proponunt. cuiusmodi
viros nostra aetas plures cum insigni gloria tulit quam poste-
ritas habitura videtur, nisi aliam rationem studiorum inieri-
mus. sed quid ego censuram in re publica litteraria mihi
sumo, eum ipsi mihi diversissimorum ingeniorum censura
sit-subeunda? movit me tamen iustus fortasse dolor in hanc


PRAEFATIO. xm

lerit. sed nememoria lapsus esse et ab instituto non certo
consilio deflexisse sed per oblivionem aberrasse videar, ad
Choniatem redeo; quem ordine aptissimo et prudenti Tuo
consilio Zonarae adiunctum esse dixi. nam quo in loco ille
Annales suos finivit , in Alexii Comneni videlicet obitu , eo
in loco hic suam historiam auspicatur, res memoratu dignas,
quae in Byzantino imperio annorum circiter 86 spatio acci-
derunt, complexus. atque utinam alius Graecus extitisset, qui
ab hoc auctore et Chalcondyle praetermissa pari facundia
Α prosecutus esset. maior enim est Choniatae copia et diligentia
lectioque iucundior quam Zonarae. cui una brevitas necessa-
rio proposita suit, quod alioqui opus in immensum excrevis-
set. idque vel ex eo apparet, quod heroina eruditissima,
Anna Caesarissa, imperatoris Alexii filia, de rebus gestis pa·
tris sui libros 20 scripsit ‚ qui adhuc in Augustanae rei pu-
blicae bibliotheca extant, cum Zonaras vitam illius paucis
foliis perstrinxerit. ut autem brevitas memoriam iuvat, ita
fusiores narrationes plus delectationis habent, in magna prae·
sertim varietate rerum et subitis fortunae commutationibus3
quae non multis annis plurimae , eaeque mirabiles ae potius
miserabiles, praeter expectationem Graecos, quos hic scriptor

Romanorum appellatione honestat, oppresserunt, crescente-
in dies Persarum sive Turcorum (nam recentiores promiscue
his vocabulis utuntur) potentia3 quorum grassationes et Chri-
stianorum principum desidiam ac perversitatem tanta doloris
acerbitate Choniates saepius deplorat, ut eum ab omnibus
qui rei publicae partem aliquam attingunt ‚ nostris tempori-
bus legi summopere expediat, si forte Germanorum animi,
quorum fortitudo et pietas in recuperanda Syria et terra
sancta laudibus egregiis hoc scripto ornatur, clarissimis ex-
emplis Conradi et F riderici imperatorum saltem ad tuendam
patriam , hoc est vicinas Pannonias, excitentur. nunc enim
non de laude et gloria laborandum , sed de aris et focis pu-
gnandum esse apparet. quod quo minus flat, nulla res aeque
in causa est atque dissensiones. Graecos, praeter intestina
bella ex ambitione fere orta, voluptatum studium et ignava
monarchia perdidit: nobis temeraria bellandi cupiditas et
discors ac inquieta polyarchia id minatur, quod absit ut ωε


XVI HIER. WOLFII PRAEFATIO.

confusionem gymnasiorum intuentem, etsi haec nec temporis
nec loci huius csse videantur. quare veniam peto, siqua
minus ad institutum pertinentia inculcavi3 et debetur haec
philosophiae libertas, quae quia fere caeteris externarum re-
rum commoditatibus et ornamentis earet, saltem cogitationis
atque orationis vinculis laxioribus astringitur. quo nomine
Socrates se meliore conditione esse quam oratores, qui ad
aquam dicant et tacitos iudicum nutus observent, gloriari
solebat. ego vero eam licentiam adeo mihi laudi non duco ‚
ut si qua culpa vel hac commemoratione vel conversionis
procrastinatione, longiore quidem quam ipse putaram, com-
missa est, eius mihi gratiam fieri cupiam3 praesertim cum
exigui temporis mora, omnis expers incommodi, non cessa-
tionem sed fidem et diligentiam meam arguat3 quae nisi mi-
hi otio et commodis meis antiquior fuisset, hoc labore multo
citius defungi potuissem. sed sat cito⁷ si sat bene, ut dici-
tur. quod ipsum etiam sedulo me conatum esse cum rem
ipsam testaturam confidam, nihil de me ipso addam, quod
quamvis amplius aliquid praestitissem, tamen liberalitatis er-
ga me Tuae et publicae erga studiosos homines, quorum
commodis Tuo sumptu consulis, partem vix exiguam viderer
assecutus. Augustae Vindelicorum, VI ld. April. anno

MDLV11.

